---
title: Travelog - Bijna...
pubDate: 2015-10-05
tags: ["travel", "dutch"]
slug: travelog-bijna
image: "../../assets/headers/thailand-03-copy.webp"
---

Nog een paar dagen en het is zover. Dan beginnen we voor het eerst in 2,5 jaar weer aan het fenomeen vakantie. En nog verdiend ook nog. Waar het de vorige keer in Zuid-Afrika al indrukwekkend was, gaan we het deze keer eens over een andere boeg gooien. Met een rugzak vol spullen het vliegtuig in naar Thailand en over een tijdje weer terug. Alles ertussenin gaat zoals het gaat en schijnbaar is dat feit dusdanig inspirerend dat ik daadwerkelijk deze blogpost aan het tikken ben.

Met het oog op wat komen gaat de komende weken zal ik om de zoveel tijd wat updates de wereld inslingeren op dit microscopisch kleine hoekje van het internet onder de noemer "travelog" voor het thuisfront. Oh en ben maar niet bang; ik heb geen selfiestick en ik ben geen fan van vloggers. Dus alles met betrekking tot video waarin ik heel populair praat kun je sowieso vergeten, die komen er niet. Wat er wel komt zijn hopelijk wat makkelijk weg te lezen snacks over "life on the road" in een land hier ver ver vandaan. Stay tuned!
